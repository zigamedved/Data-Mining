Apple Inc. (колишня Apple Computer, Inc.) — американська технологічна компанія з офісом у Купертіно (Каліфорнія), яка проєктує та розробляє побутову електроніку, програмне забезпечення й онлайн-сервіси. Є першою американською компанією, чия капіталізація перевершила 1 трлн доларів США. Це сталося під час торгів акціями компанії 2 серпня 2018 року. Цього дня компанія також стала найдорожчою публічною компанією за всю історію, обійшовши капіталізацію попереднього рекордсмена — компанії PetroChina (1,005 трлн доларів у листопаді 2007 року).
У середині серпня 2020 року капіталізація Apple виросла до 2 трлн дол. 3 вересня 2020 року ціна компанії різко впала — на 8 % (180 млрд), що стало рекордом для фондового ринку, але все одна вартість була більшою за 2 трлн дол.
= Про компанію =
До пристроїв, що розробляються компанією належать смартфон iPhone, планшет iPad, персональний комп'ютер Mac, портативний медіа-плеєр iPod і розумний годинник Apple Watch. Розроблене компанією програмне забезпечення включає операційні системи macOS та iOS, медіа-плеєр iTunes, веббраузер Safari та застосунки iLife та iWork. До онлайн сервісів належать iTunes Store, iOS App Store, Mac App Store та iCloud.
Apple була заснована Стівом Джобсом, Стівом Возняком та Рональдом Вейном 1 квітня 1976 з метою розробки та продажу персональних комп'ютерів. Її було зареєстровано як Apple Computer, Inc. 3 січня 1977 і було перейменовано на Apple Inc. 9 січня 2007 р., щоб відобразити зміну її пріоритетів у бік побутової електроніки. Apple було включено до індексу Dow Jones Industrial Average 19 березня 2015.
Apple — це найбільша у світі компанія в області інформаційних технологій за виручкою, найбільша у світі технологічна компанія за обсягом активів і третій найбільший у світі виробник мобільних телефонів. 25 листопада 2014, на додаток до того, що вона найбільша публічна корпорація у світі за капіталізацією ринку, Apple стала першою компанією у Штатах, вартість якої перевищила 700 мільярдів $ США. Компанія наймає 115 000 працівників на постійній основі станом на липень 2015 і має 453 магазини роздрібної торгівлі у шістнадцяти країнах на березень 2015 року. ITunes Store — найбільший у світі музичний магазин.
Річна виручка компанії за 2017 рік склала 229,2 млрд $, чистий прибуток — 48,4 млрд $, у 2015—233 млрд $. Більшу частину прибутку принесли продажі iPhone — 55 %, їх продали за рік більше 200 млн шт.
У 2019 році компанія зосередилася на сервісах, так як смартфони принесли їй менше половини прибутку.
У серпні 2021 року вартість компанії зросла до 2,48 трлн дол., компанія залишається найдорожчою компанією у світі.3 січня 2022 року Apple стала першою компанією у світі, що досягла ринкової капіталізації у 3 трильйони доларів. Це сталося, коли акції на торгах подорожчали на 2,91%, до 182,74 долара за один папір.
= Назва компанії =
Назва фірми походить від англ. apple яблуко, зображення яблука використано в логотипі. Логотип розробив відомий американський дизайнер Роб Яноф.
Один із засновників Стівен Возняк пропонував назвати компанію «Banana»
До 9 січня 2007 року офіційною назвою корпорації протягом ще 30 років була «Apple Computer». Відмова від слова «Computer» у назві демонструє зміну основного фокусу корпорації з традиційного для неї ринку комп'ютерної техніки на ринок побутової електроніки.
= Власники =
Apple — публічна компанія, її акції торгуються на біржі NASDAQ та Лондонській фондовій біржі.
= Історія =
= 1976—1980: перші роки =
Apple заснована в Каліфорнії 1 квітня 1976 року Стівом Джобсом, Стівом Возняком та Рональдом Вейном, які зібрали в середині 1970-х свій перший персональний комп'ютер на базі процесора MOS Technology 6502 — Apple I. Продаж розпочався в липні 1976 року за ціною 666,66 $ (за сьогоднішнім курсом приблизно $2,5 тис.).
«Apple I» був не першим комп'ютером, який програмувався. Право першості належало комп'ютеру Altair 8800, який був створений аматором і розповсюджувався через каталоги у 1974 році. Однак, Альтаїр не був технічно кваліфікований як «персональний комп'ютер», оскільки не давав можливості накопичувати та викликати дані за допомогою програм користувача.
Наприкінці 1970-х та на початку 1980-х років Apple II, випущений 16 квітня 1977, був найпоширенішим у світі персональним комп'ютером того часу. Він мав кольорову графіку та відкриту архітектуру, як пристрій зберігання використовувались не касети з магнітними стрічками, а магнітні диски. Було продано більше 5 млн комп'ютерів «Apple II».
Наприкінці 70-х Apple вже мала штат комп'ютерних проектувальників. У травні 1980 компанія випустила Apple III, намагаючись конкурувати з IBM та Microsoft.
= 1981—1985: Lisa та Macintosh =
Над Apple Lisa Стів Джобс почав працювати ще в 1978, але був виключений із колективу через боротьбу й прийняв дешевий комп'ютерний проект Джефа Рескіна, Macintosh. У 1983 гонку виграла Lisa, але через високу ціну її виробництво зупинилося.
Після цього, в 1984 році, фірма Apple вперше представила новий 32-розрядний комп'ютер Macintosh, перший комерційно успішний персональний комп'ютер, що базувався на графічному інтерфейсі та використовував мишу замість інтерфейсу командного рядка. Спочатку Макінтош мав успіхи у збуті, але наступні продажі вже не були такими сильними. Причина цьому — знову ж висока ціна. Доля комп'ютера змінилася після впровадження LaserWriter, першого лазерного принтера, та PageMaker, раннього пакета настільної видавницької системи. Основною перевагою Мас був революційний на цей час графічний інтерфейс.
В березні 1981 року Возняк потрапив у авіакатастрофу і тимчасово відсторонився від роботи. Проблеми з продажем «Apple III» призвели до того, що Джобсу довелось звільнити 40 співробітників. В пресі ходили чутки про близький кінець компанії «Apple».
На початку 1983 року Джобс, через власну нездатність впоратись із проблемами, запросив на посаду головного виконавчого директора компанії Джона Скаллі, який у той час обіймав аналогічну посаду в PepsiCo. В квітні 1983 року Скаллі розпочав роботу на новій посаді. Стів Джобс переживав провали компанії як власні, тому між ним та Скаллі виникали непорозуміння.
В 1985 році президент США Рональд Рейган нагородив Джобса та Возняка медалями за розвиток технічного прогресу.
= 1986—1993: злети і падіння =
Вивчивши кілька болісних уроків після випуску Macintosh Portable в 1989, Apple у 1991 презентувало PowerBook, котрий установив сучасну форму та ергономічність ноутбука. Портативний Макінтош був розроблений, щоб бути настільки ж сильним як настільний, важив 17 фунтів і мав 12-годинний акумулятор, продано було менш ніж 100 000 штук. Пауербук важив 7 фунтів, мав 3-годинний акумулятор і вже за перший рік продажу зібрав $1 000 000 000. В тому ж році Apple випустило System 7, головну модернізацію до операційної системи, котра додала колір до інтерфейсу та впровадила нові мережні здатності. Це залишалося архітектурною основою для Mac OS до 2001 року. Журнал MacAddict назвав період між 1989 і 1991 «Першим золотим століттям» Макінтошу.
Після успіху Макінтоша, Apple випустило кілька ліній нових моделей комп'ютерів, що погано вплинуло на компанію, адже споживачі не бачили різниці між ними; експериментувала з багатьма іншими продуктами, як-от цифрові камери, портативні CD-плеєри, телевізійні вироби тощо, що теж закінчилось невдачею. Зрештою, все це згубно вплинуло на Apple, і її частка на ринку та курси акцій падали.
= 1994—1997: спроби перевинаходу =
На початок дев'яностих Apple розвивало альтернативні платформи для Макінтошу, як-от A/UX. Стандартна платформа ставала застарілою; крім того Apple змагалася з OS/2 та UNIX. Макінтош повинен був бути замінений на нову платформу, або перероблений, щоб поставлятися з новим апаратним забезпеченням.
В 1994 році Apple вступила в союз з IBM та Motorola. Мета полягала у створенні нової комп'ютерної платформи PowerPC Reference Platform, яка буде використовувати апаратне забезпечення IBM і Motorola разом із програмним забезпеченням Apple. Союз сподівався, що PReP залишить PC далеко позаду. В тому ж році Apple випустило Power Macintosh, перший комп'ютер Apple, котрий використовував процесор IBM PowerPC.
В 1996 році президент Apple Майкл Спиндлер був замінений Ґілом Амеліо. Він проводив багато змін у компанії, включно з масовими тимчасовими звільненнями. Після багатьох невдалих спроб покращити Mac OS, Амеліо хотів купити компанію NeXT та її операційну систему NeXTSTEP. 9 липня 1997 року Ґіл Амеліо був звільнений радою директорів після трирічного спостереження за рекордно-низьким курсом акцій та нанесення фінансових збитків. Почалася реструктуризація виробничої лінії компанії.
В 1997 році Стів Джобс заявив про створення версії Microsoft Office для Macintosh. 10 листопада 1997 року Apple впровадило онлайн магазин Apple Store, що свідчило про нову виробничу стратегію.
= 1998—2005: повернення до прибутку =
15 серпня 1998 року Apple випустив новий комп'ютер: iMac. Головою колективу дизайнерів iMac був Джонатан Айв, котрий пізніше спроектував iPod та iPhone. iMac показав сучасну технологію та унікальний дизайн. За перші п'ять місяців було продано більше 800 000 машин, що принесло компанії прибутки вперше після 1993 року.
Після цього Apple купила кілька компаній і програмне забезпечення Macromedia Final Cut, що свідчило про розширення компанії у ринок цифрових технологій. Наступного року Apple випустила два продукти для редагування відео: iMovie для звичайних користувачів і Final Cut Pro для професіоналів. У 2002 році Apple придбала компанію Nothing Real з їхньою просунутою програмою цифрового композиціювання Shake.
Mac OS X, основана на OPENSTEP компанії NeXT та BSD Unix, була випущена 24 березня 2001 року. Орієнтована як на звичайних користувачів, так і на професіоналів, Mac OS X прагнула комбінувати стабільність, надійність та безпеку Unix із легким у користуванні перебудованим інтерфейсом. Щоб допомогти користувачам перейти з Mac OS 9 на Mac OS X, нова операційна система дозволяла використовувати програми OS 9 за допомогою Classic environment.
= 2005—2007: співробітництво з Intel =
На Міжнародній конференції розробників 6 червня 2005 року, Стів Джобс оголосив, що у 2006 році Apple почне виробляти комп'ютери Macintosh з процесорами Intel. 10 січня 2006 року нові MacBook Pro та iMac стали першими комп'ютерами Apple, які використовували процесори Intel Core Duo.
7 серпня 2006 року Apple повністю перевела всю лінію комп'ютерів Macintosh на чипи Intel. Power Mac, iBook та PowerBook були зняті з виробництва, а їхніми спадкоємцями стали MacPro, MacBook і MacBook Pro. Apple також ввів програму Boot Camp, щоб допомогти користувачам встановлювати Windows XP або Windows Vista на Мас разом із Mac OS X.
Успіх Apple у цей період призвів до росту її акцій. Між 2003 і 2006 роком ціна зросла більше, ніж у 10 разів — з 6$ за акцію до 80$, а у травні 2007 ціна становила більше 100$. 25 лютого 2012 ціна акцій Apple становила новий рекорд — до 535,4 $ за акцію. На початок 2014 року ціна акції Apple становила близько 650$ за одну акцію, тому компанія вирішила провести дрібнення акцій. Так кожна акція була розділена на 7 акцій вартістю 92$ кожна. Таким чином вартість фінансових паперів, які були на руках в акціонерів, не змінилась, змінилась лише кількість цих акцій.
= 2007—2011: мобільні пристрої =
= 2011 — наш час: після Джобса, Тім Кук =
З 25 серпня 2011 року СЕО компанії став Тім Кук.
У 2017 році після спаду продаж, ЗМІ повідомили про менші зарплати топ-менеджерів компанії. Так, Тім Кук за 2016 рік отримав на 1,55 млн менше, 8,85 млн доларів. Крім того, Кук продав акцій на 136 млн доларів. Фіндиректор Apple Лука Маестро і старший віце-президент із роздрібних продажів Ангела Арендтс отримали річну зарплату в розмірі 23 млн доларів кожен — на 2 млн менше, ніж у 2015 році.
Це викликане зменшенням обсягів продажу і, відповідно, прибутку. У 2016 році Apple продала на 215,6 мільярдів доларів — на 7,7 % нижче, ніж у попередньому році. Прибуток склав 60 млрд доларів — на 15,7 % нижче.
Для вирішення проблеми ефективної утилізації, що дозволяє витягти зі старих телефонів цінні компоненти, які можна використовувати по другому разу, в квітні 2018 року фахівці компанії Apple розробили і виготовили спеціального робота, який отримав назву Daisy. Робот Daisy здатний здійснювати розбирання дев'яти різних моделей iPhone зі швидкістю до 200 телефонів на годину.
2018 року стало відомо, що компанія працює над створенням нового гібридного персонального комп'ютера із підтримкою LTE, який має працювати на ARM-процесорах власного виробництва. Цей комп'ютер має бути обладнано GPS, слотом для SIM-карти, компасом та захистом від вологи. Він має підтримувати EFI, система завантаження для MAC, аналогічна BIOS.
На початку літа 2018 року компанія відкрила фабрику із виробництва власних смартфонів в Індії. Індійський ринок дуже чутливий до ціни мобілок, до того ж, на іноземні смартфони високі податки в 15—20 %. В Індії збирають iPhone 6S і iPhone SE. Водночас інший виробник Samsung відкрив велику фабрику із виробництва смартфонів потужністю в 120 млн пристроїв за рік. Станом на липень 2018 року випуск смартфонів в Індії ніяк не вплинув на продажі американських смартфонів — у 2017 році їх було продано 3,2 млн шт, за пів-року 2018 1 млн, що складає всього 2 %.
Після злету ціни акції і відповідно ціни компанії (пік у жовтні 2018), у січні 2019 вартість компанії оцінювалася у 680 млрд дол. Таким чином, компанія опустилася із першого місця (коли коштувала більше трильйона доларів) на четверте, пропустивши Amazon, Microsoft та Alphabet Inc.. Apple програла низку судових спорів компанії-виробнику мікрочипів Qualcomm у Китаї та Німеччині, тому у цих країнах можуть заборонити продаж деяких мобільних телефонів компанії.
У 2018 і 2019 роках продажі смартфонів настільки упали, що компанія опустилася на 4 місце серед виробників смартфонів (у 2015 — друге місце), пропустивши Samsung, Huawei та Oppo. Поставки Apple у першому кварталі 2019 склали 43 млн, Oppo — 25 млн, але вже у наступному другому кварталі Oppo обігнала Apple, поставивши 36 млн смартфонів (ріст +43 %), проти 35 млн у Apple (падіння -19 %).
У 2020 році компанія кілька разів закривала свої роздрібні магазини через пандемію коронавірусу. У грудні 2020 було закрито близько 20 % магазинів. Також через пандемію компанія була змушена перевесті співробітників на віддалену роботу. Рішення залишається в силі до 2022 року. У серпні 2021 року вартість компанії зросла до 2,48 трильйона доларів, компанія залишається найдорожчою компанією у світі, позаду неї — Microsoft – 2,2 трильйона доларів, Saudi Aramco – 1,9, Alphabet – 1,83, Amazon – 1,64 трильйона доларів і Facebook – 1,01. За прогнозами до кінця року капіталізація Apple зросте до 3 трлн дол.У 2021 році компанія оголосила про розробку власного електромобілю. Основною ідеєю автомобіля Apple є тотальна цифровізація. Випуск перших моделей Apple Car заплановано на 2025 рік. 10 вересня 2021 року американський суд зобов'язав Apple Inc. дозволяти стороннім розробникам додатків використовувати альтернативні методи оплати в обхід App Store14 вересня 2021 року компанія вчергове представила новинки, серед них — IPhone 13 чотирьох різних модифікацій, годинник Apple Watch Series 7 і планшети iPad (9-те покоління) та iPad Mini (8-ме покоління). Через випуск iPhone 13 Apple скоротила виробництво iPad, щоб у достатній кількості забезпечити мікросхемами моделі нових смартфонів. Загалом в 2021 році було випущено на 10 млн одиниць iPhone 13 менше через тривалу нестачу чіпів.У листопаді компанія Apple оголосила про роботу над впровадженням нових функцій для своїх пристроїв. Зокрема, смартфони та годинники Apple Watch зможуть самостійно виявляти ДТП завдяки датчикам руху та відстеженню раптових змін прискорення та уповільнення, а також  телефонувати до екстрених служб. Нові функції очікуються у 2022 році, зокрема в моделі iPhone 14 Pro.На початку листопада журналіст видання Bloomberg Марк Гурман розповів про плани Apple випустити свій пристрій змішаної реальності, над яким компанія працює вже не один рік. Випуск планують у 2022 році. Apple може відмовитися від назви MacBook Air для свого ноутбука початкового рівня з 2022 року. Це не перший раз, коли Apple відмовляється від приставки Air. Компанія продавала MacBook з 2006 по 2012 рік, а потім з 2015 по 2019 рік. Apple планує випустити гарнітуру доповненої реальності в кінці 2022 року. У січні 2022 стало відомо, що Apple планує обладнати власні мобільні пристрої функцією, яка дозволить приймати платежі через iPhone. Це дозволить підприємствам уникнути використання терміналів.З кінця 2021 року компанія Apple отримала декілька штрафів від регулятора в Нідерландах на загальну суму в 22,6 млн доларів, яку ще можуть збільшити до 56,5 млн доларів.
= У кінематографі =
Логотип і продукцію Apple можна побачити в багатьох відомих фільмах, мультфільмах і серіалах (таких, як «Назад у майбутнє 2», «Форрест Ґамп», «Місія нездійсненна», «Залізна людина 2», «Історія іграшок 3», «Доктор Хаус» і в багатьох інших).
= Діяльність Apple в Україні =
30 червня 2021 року Apple офіційно відкрила офіс в Україні, у компанії також з’явилася підтримка українською мовою. З цього моменту Apple планує самостійно ввозити техніку в Україну та контролювати магазини офіційних дилерів, які надають послуги компанії в Україні.
28.02.19 перші акції Apple в Україні які для обігу ініціював Національний депозитарій України.
12.03.19  НКЦПФР приймає рішення щодо допуску акцій корпорації APPLE INC. (код ISIN — US0378331005) до обігу на території України.
29.07.19 Акції Apple (AAPL-код на Українській біржі) були включені в Біржовий список.
30.07.19 В прес-центрі інформаційного агентства «Інтерфакс-Україна» пройшла офіційна  прес-конференція за темою «Акції Apple Inc. на „Українській біржі“», на якій і пройшла перша угода що до продажу акцій Apple Inc. Її уклали між собою ТОВ «БТС БРОКЕР» та ТОВ «КУА ЕЛ. ДІ. АССЕТ МЕНЕДЖМЕНТ», було придбано 95 акцій. Солідне звання акціонера технологічного гіганта Apple, з того часу, може отримати кожен українець.
У 2021 році в додатку Apple Music for Artists знайшли карту України без Криму, а півострів зображується як частина Росії. Пес-секретар Міністерства закордонних справ України Олег НіколенкоМ повідомив, що іністерство закордонних справ доручило посольству України в США звернутися до компанії Apple щодо ситуації. Пізніше компанія виправила помилку. У листопаді 2021 року в Україну вперше приїжджає топ-менеджмент Apple. Приводом є презентація проектів, напрацьованих спільно з Міністерством цифрової трансформації України. Очікується, що перепис населення в Україні в 2023 року буде проведено за прикладом США, де Apple під час перепису населення надавала більшу частину техніки в оренду на кілька тижнів.У січні 2022  Apple підвищили ціни на додатки в українському сегменті App Store та вартість внутрішньоігрових покупок.
= Екологія =
21 квітня 2011, Грінпіс опублікував доповідь, підкресливши той факт, що центри обробки даних споживають до 2 % всієї світової електрики, і ця сума, згідно з прогнозами, збільшиться. Філ Редфорд із Грінпіс сказав, що «ми стурбовані тим, що цей новий вибух у споживанні електроенергії може загнати нас у систему старих джерел енергії, що забруднюють природу замість чистої енергії, доступної сьогодні». 17 квітня 2012, після протесту «Грінпіс» проти Apple, корпорація випустила заяву про те, що закінчує використання вугілля і переходить до 100 % екологічно чистої енергії. У 2013 році Apple, оголосила, що використовує 100 % відновлювані джерела енергії для живлення своїх центрів обробки даних, і в цілому 75 % потужності надходить від поновлюваних джерел.
У 2010 році Climate Counts, некомерційна організація, що займається напрямком споживачів у бік зелених компаній, дала компанії Apple 52 бали зі 100 можливих, що ставить Apple в їх вищу категорію «На шляху». Це був стрибок вперед порівняно з травнем 2008 року, коли Climate Counts дала Apple тільки 11 балів зі 100, що помістило компанію на останні місце серед компаній із виробництва електроніки, після чого Climate Counts також присвоїла Apple «знак тугодумів», додавши, що у Apple в той час був «шанс ухилитися від споживачів, які переживають за зміну клімату».
9 квітня 2018 року Apple заявила, що використовує тільки відновлювальну енергію. Також, помічено, що Apple взяли зобов'язання використовувати поновлювані джерела енергії у дев'яти нових партнерів, що виробляють пристрої.
= Токсичні відходи =
Грінпіс почав кампанію проти Apple через різні екологічні проблеми, наприклад, через не призначених для вторинної переробки апаратних компонентів і отруйних речовин в IPhone. З 2003 року Грінпіс веде кампанію проти використання Apple особливих хімічних речовин у своїй продукції, зокрема, включення ПВХ і бромованих добавок. 2 травня 2007 Стів Джобс опублікував доповідь, оголосивши про свої плани з ліквідації ПВХ і бромованих добавок до кінця 2008 року. Apple з тих пір усунула ПВХ і бромовані добавки зі своїх продуктів, ставши першим виробником ноутбуків, який вчинив так.
У першому виданні Грінпіс «Керівництво по зеленій електроніці», випущеному в серпні 2006 року, Apple отримала 2,7 балів із 10 можливих.
Американське Агентство охорони навколишнього середовища високо оцінює Apple серед виробників ноутбуків, і ставить компанії хороші оцінки в порівнянні з іншими виробниками настільних комп'ютерів і РК-дисплеїв.
У червні 2007 року, компанія Apple оновила MacBook Pro, замінивши люмінесцентні лампи з холодним катодом на задньому підсвічуванні РК-дисплеїв на безртутні світлодіоди, які не містять миш'яку, і з того часу зробила це для всіх ноутбуків. Apple також виключила бромовані добавки і ПВХ в різних внутрішніх компонентах. Apple пропонує інформацію про викиди, матеріалах і споживання електрики щодо кожного продукту.
У червні 2009 року iPhone 3GS випускався без ПВХ, миш'яку, бромованих добавок і мав ефективний адаптер живлення.
У жовтні 2009 року Apple оновила iMac і MacBook, замінивши люмінесцентні лампи з холодним катодом на задньому підсвічуванні РК-дисплеїв на безртутні світлодіоди, які не містить миш'яку. Це означає, що всі комп'ютери